PLAN PREZENTACJI NA WEWNĘTRZNY USTNY EGZAMIN MATURALNY
Z JĘZYKA POLSKIEGO W ROKU SZKOLNYM 2006/2007 

Magdalena Barańska, klasa 3d
Temat: Różne oblicza władców. Porównaj wybrane portrety w oparciu o teksty dramatyczne.
Literatura podmiotu:
Kochanowski Jan, Odprawa posłów greckich, Zakład Narodowy im. Ossolińskich, Wrocław 1985.
Machiavelli Niccolo, Książę (fragmenty), [w:] Mrowcewicz Krzysztof, Przeszłość to dziś, Wydawnictwo STENTOR, Warszawa 2004, s. 54-56.
Shakespeare William, Makbet, Wydawnictwo Łódzkie, Biblioteka Lektur Szkolnych, Łódź 1976.
Sofokles, Antygona, Krajowa Agencja Wydawnicza Rzeszów, Rzeszów 1990.
Literatura przedmiotu:
Komorowski Jarosław, Makbet Williama Shakespeare'a, WSiP, Biblioteka Analiz Literackich, Warszawa 1989, s. 52-57.
Kotarski Edward, Odprawa posłów greckich Jana Kochanowskiego, Państwowe Zakłady Wydawnictw Szkolnych, Biblioteka Analiz Literackich, Warszawa 1969, s.40-48.
Ryś Anna, Antygona Sofoklesa, Wydawnictwo Marek Rożak, Gdańsk 1994, s. 29- 42.
Ramowy plan wypowiedzi:
Wstęp
Rozważania dotyczące* osób sprawujących władzę oraz* sposobów rządzenia.
"Ksiażę" Niccolo Machiavellego jako punkt odniesienia do analizy postępowania przedstawionych bohaterów – władców.
Kolejność prezentowanych argumentów (treści)
Krytyka władcy niesprawiedliwego, nieudolnego i ulegającego wpływom osób (król Priam) oraz krytyka egoistycznego, kierującego się prywatą, a nie troską o losy ojczyzny księcia (Aleksander) w "Odprawie posłów greckich".
Ideał władcy przedstawiony w Pieśni "Wy, którzy pospolitą rzeczą władacie" (podkreślenie moralnego wymiaru sprawowanej władzy) a wzór władcy w "Księciu" N. Machiavellego (podkreślenie skuteczności sprawowanych rządów). Podobieństwo postaw władców wobec racji stanu (ojczyzna uznawana za wartość najwyższą).
Zróżnicowanie* oceny postępowania Kreona jako:
władcy – tyrana i despoty surowo egzekwującego wydane prawa i rozkazy,
władcy konsekwentnego, bezkompromisowego, pozbawionego prywaty, kierującego się interesami i obowiązkami państwa.
Sylwetka bezwzględnego Makbeta – władcy zbrodniarza zaślepionego namiętnością władzy, ale bezustannego borykającego się z wyrzutami sumienia:
tragizm postaci Makbeta – władca ukazany jako marionetka ludzkich namiętności, motyw życia – teatru.
Wnioski na temat podobieństw i różnic pomiędzy władcami (władca morderca, władca nieudolny, władca wynoszący dobro publiczne ponad dobro rodzinne) oraz wnioski dotyczące konsekwencji sprawowanych rządów przez przedstawionych władców.
Materiały pomocnicze
kartka z cytatami,
prezentacja multimedialna.

Podpis zdającego
............................
